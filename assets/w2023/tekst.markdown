Voor het eerst in 11 jaar weer eens een Ulenpasupdate op de Snepperwebstek. De tweede jaargang sinds de coronastop was weer prachtig als vanouds. We waren weer met een grote groep, energiek als altijd. Er is 's nachts een poging gedaan tot _Dinosaur_ kijken, er zijn grappen gemaakt over de mythisch geweldige _Space Runner_ en Matt's kappersvoorkeuren zijn grondig geëvalueerd.

De wandeling op de Posbank kon niet ontbreken (hoewel deze dit jaar op vrijdag was!), en ook de friet van Eef Oost was een bekende factor. Tevens zijn er dit jaar opvallend veel dieren gespot: IJsvogels, hazen, reeën en fazanten in aanvulling op de altijd kwetterende vogels en brullende kikkers.

Na jaren speculatie over de aanwezigheid van een heuse schat op het landgoed, zijn dit jaar voor het eerst concrete plannen gemaakt voor de aanschaf van een metaaldetector, zodat deze eindelijk gevonden en opgegraven kan worden. Jill neemt hierin het voortouw.
