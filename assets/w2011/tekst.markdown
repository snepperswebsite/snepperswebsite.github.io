Van tevoren waren al diverse emails uitgewisseld over thema, activiteiten. Iedereen had er veel zin in! Loes en Freek kwamen op het idee om een jaren '70 party te houden, Marianne Timmermans nam het initiatief om een liedjes-raden quiz op te zetten, en verder waren er wat aanvullende ideeen.

Het weekend verliep als volgt.

## Woensdag
Aankomst 's avonds, inruimen en lekker bijkletsen. Het Corveerooster viel in goede aarde; iedereen was vereerd om op deze lijst te staan!
Theo moest nog nakomen, want hij heeft het altijd druk met voetbal(feestjes).

## Donderdag
Na het rijkelijk ontbijt (mede weer door de immer vroege vogel Frits K) was er weer het traditione bezoek aan de Rommelmarkt te Hoog-keppel. Ja, ja weer heel wat elektronica spulletjes gekocht, he Freek en Mathijs. Verder hadden vele van ons jaren 70 attributen gekocht voor de party (dat kruidenrek van Laura is alsnog post-mortum als winnaar gekozen).

Het Snepper-liedjesfestival: presentatie van de charmante Tooske (M) Timmermans, geluid & techniek door Sjef.
Het werd een geweldige avond met 28 zeer gevarieerde liedjes met persoonlijke toelichting waarom het lied gekozen is: gevoelige songs, ruige pop songs en emotionele ballads, maar ook verrassende nummers als de muppets en het Russisch volkslied.

Raden welk lied bij welke persoon hoort, bleek een moeilijke opgave. Uiteidelijk bleek de gedeelde tweede plaats te zijn voor Pien, Stan en Rob, en een echte winnaar was Tina met 17 punten goed van de 28.

## Vrijdag
Bezoek aan paleis Het Loo in Apeldoorn, want daar is een tentoonstelling van Maxima (en mooie tuinen)
Dit was te veel gevraagd voor de jongens en Theo, die bleven "thuis". De 22 personen hebben zich prima vermaakt. Het paleis bood een bonte verzameling van kamerinrichting en snuisterijen. De foto's, video en jurken van Maxima waren de moeite waard. En de tuinen met het zonnige weer waren ook een genot om te bezoeken. tevreden gingen we rond 16:00 uur terug.

**Seventies-party**

Freek en Mathijs hadden zich goed voorbereid in de hal: het disco-licht was geplaatst, de beamer was operationeel, de bar was gevuld... Het jaren 70 seventies feest kon beginnen. De Sneppers druppelden de hal binnen, verkleed in de stijl van de jaren 70. F&M en Jill&Loes hadden een leuke quiz gemaakt: jaren 70 liedjes herkennen aan de hand van steekwoorden en omgekeerd afgespeelde nummers. Dat bleek erg lastig te zijn, en na een 2e ronde tussen de groep groen (captain Ger) en blauw (captain Wim) bleek er een echte winnaar te zijn: BLAUW met Wim, Marij V, Siem, Rob en Marianne. Prijs was een cocktail die Jill had gemaakt, en eeuwige roem.

Daarna brak het feest echt los, met video clips van liedjes als Mud, Sweet (Ballroom Blitz), Slade, Chicago, Middel of the Road.... en veel vele anderen. Het feest werd steeds doller, mensen haakten af van vermoeidheid. Maar het laatste laatste nummer op verzoek van Theo (van 17 minuten) werd alles uit de kast gehaald: zie filmpje hieronder.

## Zaterdag
Het was inmiddels er heet geworden: 30+ graden. De volwassenen hadden besloten om geen traditionele Posbank wandeltocht maar een fietstocht te maken: Zelhem was de bestemming met koffie plus appelgebak. De jeugd amuseerde zich met voetbal, enkele uren naar het zwembad te Hoog-Keppel, en het hoofd koel houden in de watersproeier. En natuurlijk wat rommelen, rondhangen in en rond de Ulenpas.
Het was zo warm dat (dit keer niet de mussen van t dak vielen), maar een decennia oude beuk omviel, met windstil weer!!

'S avonds: Barbequetijd met perfect weer. Frits K was de meester BBQer en de moeders hadden diverse salades gemaakt. Rond 19:00 uur konden we aanvallen!! Het was een heel mooi Italiaans tafereel met die lange tafel, wijn, salata-mista... Vervolgens hadden Pien en Tina een hele verrassende quiz: Ranking the Sneppers. De vier groepen jeugd meisjes / jongens en volwassenen moeders/ vaders n en daarna geeft Mat een half uurtje een "Sterren & Planeten" show

## Zondag
Met een KNAL van het onweer werden we wakker. Eindelijk ook regen. Het geweldige Ulenpas 2011 weekend zat erop, behalve dan nog een stukje verplichting: opruimen, inpakken, stofzuigen, poetsen, boenen en schrobben... Met weemoed namen we afscheid van elkaar.
